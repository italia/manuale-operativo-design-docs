Wireframe
=============

Gli schemi visivi (wireframe) rappresentano il primo passo per visualizzare una o più proposte iniziali di un prodotto digitale. Essi definiscono l'impianto generale in termini di struttura e gerarchia dei contenuti. 

**[placeholder immagine]**

La realizzazione dei wireframe ha come obiettivi: 

- **organizzare gli elementi interattivi e i blocchi di contenuto** nello spazio disponibile sullo schermo; 
- **evidenziare le funzionalità** disponibili; 
- **mostrare la sequenza di passaggi (flusso di interazione)** che l’utente deve fare per concludere un processo.

Date queste priorità, i wireframe non comprendono stili, colore o grafica ma possono includere contenuti testuali fittizi o realistici, a seconda della tipologia di prodotto. In questo modo, possono essere testati e validati con utenti e/o stakeholder durante più sessioni di confronto. 

Una volta identificata l’impostazione ottimale, questa costituisce il riferimento generale dal quale puoi procedere alla progettazione di dettaglio dell’interfaccia. 

`Vai allo strumento per realizzare prototipi in bassa fedeltà <https://designers.italia.it/risorse-per-progettare/progettare/prototipazione/realizza-un-prototipo-in-bassa-fedelta/>`_
