User stories
=============

A partire dagli scenari d’uso identificati in fase di ricerca puoi poi andare a specificare con maggior dettaglio le interazioni che, diversi utenti in diverse circostanze, avranno con l’interfaccia definendo le cosiddette user stories (storie dell’utente). Queste sono **descrizioni informali delle funzioni di un servizio**, espresse dal punto di vista dell’utente secondo una struttura semantica che definisce il ruolo di chi la esprime, l’azione che vuole o deve compiere e l’obiettivo che muove all’azione.

**Io come [personas] vorrei [funzione] per [bisogno]**

Le user stories facilitano la comprensione delle caratteristiche richieste al servizio da parte dei membri del gruppo di lavoro. 

Ecco una lista di esempi di alcune risposte (funzioni) ai bisogni degli utenti del sito di un Comune, espressi in termini di user stories:


.. list-table:: Lista di user stories del sito di un Comune.
   :widths: 15 10 30
   :header-rows: 1

   * - Persona
     - Bisogni
     - Funzioni
     - User stories

   * - Cittadino 
     - Controllare le contravvenzioni ricevute
     - Visualizzare l’elenco delle multe in una pagina personale
     - Io come cittadino vorrei accedere a una pagina web riservata dove controllare le contravvenzioni che ho ricevuto 

   * - Cittadino 
     - Rinnovare la carta di identità
     - Prenotare online l’appuntamento per il rinnovo nel Comune di residenza
     - Io come cittadino vorrei prenotare online l’appuntamento all’ufficio comunale, in modo da rinnovare la mia carta d’identità

   * - Cittadino 
     - Essere in regola con il pagamento della tassa sui rifiuti (TARI)
     - Effettuare il pagamento on line della TARI in modo facile e sicuro
     - Io come cittadino vorrei poter pagare i servizi pubblici online in modo facile e sicuro, inclusa la TARI, in modo da essere in regola con i pagamenti



Ciascuna user story corrisponde a una **funzione del prodotto** e, quindi, a un possibile obiettivo dell’utente. Per raggiungere tale obiettivo, l’utente deve svolgere dei compiti (task), che a loro volta sono costituiti da una serie di azioni più piccole (sub-task).

Differenza tra scenari e user stories
-----------------------------------------

Gli scenari sono le storie ad alto livello di indirizzo, aperte a tante ipotesi. Le user stories sono invece i passaggi più piccoli e dettagliati di uno scenario d’uso, che spiegano nello specifico i vari passaggi dell’interazione tra l’utente e l’interfaccia. 

A questo punto della progettazione, è necessario scendere nel dettaglio delle azioni e definire le conseguenti risposte del sistema, in modo da **mappare tutti i possibili percorsi** che un utente può svolgere per raggiungere un obiettivo. Tali percorsi sono rappresentati dai **flussi di interazione**. 
