Flussi di interazione
=======================

I flussi di interazione sono degli schemi rappresentativi che definiscono le azioni dell’utente e le risposte del sistema di un prodotto digitale. 

Ogni interazione viene descritta indicando il dettaglio di ogni singola azione (task) e delle funzioni e/o contenuti proposti dal sistema in risposta ad essa. L'analisi deve includere tutte le azioni necessarie che guidano l'utente a raggiungere il proprio obiettivo, considerando che questo potrebbe essere raggiunto attraverso sequenze di azioni diverse. Pertanto, è necessario dettagliare anche tutti i percorsi alternativi. 

Visualizzare i flussi di interazione in una versione grafica può essere molto utile, poiché fornisce una visione complessiva e immediata dei possibili percorsi dell'utente all'interno del sistema. 

Dopo aver completato la costruzione di ciascun flusso di interazione, puoi evidenziare i potenziali problemi di ciascun percorso e suggerire soluzioni progettuali per rispondere a essi. In questo modo, i flussi di interazione ti aiutano a progettare un'interfaccia accurata e veramente centrata sull'utente. 

Una volta raggiunto questo livello di dettaglio, puoi poi iniziare a progettare lo schema dell’interfaccia (wireframe) e i primi prototipi. 

`Vai allo strumento per definire i flussi di interazione <https://designers.italia.it/risorse-per-progettare/progettare/prototipazione/definisci-i-flussi-di-interazione/>`_

 
