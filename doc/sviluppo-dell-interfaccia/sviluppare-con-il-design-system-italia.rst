Sviluppare con il design system .italia
=============================================
Per avvicinarci alle esigenze di amministrazioni e i loro fornitori in questa fase, il progetto Designers Italia supporta la creazione e il mantenimento del framework Bootstrap Italia, una libreria open source di ausilio per lo sviluppo di interfacce che è una delle risorse principali di un più ampio e completo design system solido e coerente, design system .italia.  

Dal framework Bootstrap Italia sono derivate inoltre le librerie React Kit e Angular Kit, oltre ad alcune risorse dedicate alla realizzazione dei modelli di siti e servizi per Comuni e scuole.  

Tutte queste risorse sono oggi da considerare stabili e parti fondanti del design system.italia. 

`Vai al design system .italia <https://designers.italia.it/design-system/>`_

`Scopri come iniziare a sviluppare con design system .italia <https://designers.italia.it/design-system/come-iniziare/per-sviluppatori/>`_

Il framework Bootstrap Italia
--------------------------------

Bootstrap Italia è il principale punto di riferimento e il più moderno set di componenti disponibile per la costruzione di interfacce per servizi della PA, costruito sulle basi delle più recenti modifiche a UI Kit Italia e sulla libreria `Bootstrap 5 <https://getbootstrap.com/>`_. Esso contiene codice HTML, JS e CSS già pronto all’utilizzo per l’applicazione di tipografia, spaziature, design responsivo ed altri pattern di interfaccia. Bootstrap Italia semplifica lo sviluppo di un sito o servizio digitale accessibile, progettato con UI Kit Italia e seguendo norme e obiettivi di usabilità per rispondere in modo efficace ai bisogni della cittadinanza. 

Bootstrap Italia eredita da Bootstrap 5 tutte le funzionalità, componenti, mixins, grid system e altre caratteristiche, personalizzandole dove necessario per implementare soluzioni secondo le `Linee guida di design per i siti internet e i servizi digitali della PA <https://docs.italia.it/italia/design/lg-design-servizi-web/it/>`_. Questo framework è la risorsa di sviluppo principale dell'ecosistema design system .italia e implementa pattern e componenti dello `UI Kit Italia <https://github.com/italia/design-ui-kit/>`_ in codice pronto all'uso.

`Vai alla documentazione di Bootstrap Italia <https://italia.github.io/bootstrap-italia/>`_
`Scarica l'ultima versione di Bootstrap Italia <https://github.com/italia/bootstrap-italia/releases>`_

Da Bootstrap Italia sono derivati due kit di sviluppo basati sui framework React e Angular per aiutare gli sviluppatori che utilizzano una di queste tecnologie ad adottare il design system .italia all’interno dei loro progetti.

Il kit di sviluppo React 
----------------------------------
Il kit React contiene componenti programmati in linguaggio JavaScript, costruiti sulle basi di React (dalla versione 18 in poi), una libreria open source per sviluppo di applicazioni web e mobile ad alta interattività e scambio di dati.

`Vai alla documentazione del kit React <https://italia.github.io/design-react-kit/>`_

Per facilitare gli sviluppatori è stato realizzato anche uno starter kit basato su Next.js e uno basato su Gatsby, applicazioni già pronte all’uso. 

`Vai allo starter kit React per Gatsby  

Vai allo starter kit React per Next.js  

Il kit di sviluppo Angular
-----------------------------
Il kit Angular contiene componenti programmati in linguaggio JavaScript, costruiti sulle basi di Angular (dalla versione 17 in poi), una libreria open source per sviluppo di applicazioni web e mobile ad alta interattività e scambio di dati.

Vai alla documentazione del kit Angular

Per facilitare gli sviluppatori è stato realizzato anche uno starter kit con un’applicazione Angular già pronta all’uso.

Vai allo starter kit Angular
