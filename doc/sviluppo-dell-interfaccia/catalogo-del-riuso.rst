Catalogo del riuso
====================

Il Catalogo del riuso è una raccolta di software per la Pubblica Amministrazione riutilizzabili in contesti diversi da quelli per il quale sono stati originariamente realizzati, al fine di soddisfare esigenze similari a quelle che portarono al loro primo sviluppo. Il prodotto originario viene utilizzato nel nuovo contesto arricchendolo, se necessario, di ulteriori funzionalità e caratteristiche tecniche che possono rappresentare un valore aggiunto per i suoi utilizzatori. 

Il software a riuso è esclusivamente quello rilasciato sotto la corretta licenza aperta da un ente della Pubblica Amministrazione, si tratta dunque di un sottoinsieme di tutto il software open source disponibile per l’acquisizione. 

Un aspetto fondamentale del riuso nel contesto della Pubblica Amministrazione è che l’amministrazione che “riusa” riceve il software gratuitamente dall’amministrazione cedente, e lo acquisisce sostenendo solo le spese di suo adattamento, ma non quelle di progettazione e realizzazione. 

Vista la quantità dei software presenti nel Catalogo e il fatto che queste soluzioni sono state sviluppate e migliorate nel tempo, ricercare soluzioni all’interno dello stesso è da preferire prima di creare da zero una soluzione propria. 

`Vai al Catalogo del riuso <https://developers.italia.it/it/search?type=software_reuse&sort_by=release_date&page=0#80b2e2c4-aa55-4657-9926-38e9e6e5ab01>`_
