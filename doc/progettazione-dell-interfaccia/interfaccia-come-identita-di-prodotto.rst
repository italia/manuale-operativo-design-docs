L'interfaccia come identità di prodotto
===========================================

L'interfaccia rappresenta una conversazione tra l'utente e il prodotto, con una comunicazione focalizzata sulla soddisfazione dei bisogni. Pertanto, è fondamentale che essa rifletta efficacemente l'identità del prodotto e gli obiettivi dell'esperienza che intende trasmettere. 

Tutto ciò che riguarda lo stile grafico è quindi un elemento secondario. Sebbene la comunicazione visiva attiri giudizi soggettivi, le tematiche legate al gusto estetico non sono così fondamentali come si possa pensare, pur svolgendo un ruolo importante nel generare delle emozioni. 

La progettazione dell'interfaccia utente mira quindi a presentare informazioni e comportamenti in modo semplice e comprensibile, focalizzandosi principalmente sui bisogni degli utenti e solo secondariamente sull'aspetto estetico. Quanto più la rappresentazione grafica e le funzionalità dei contenuti, degli elementi interattivi e delle modalità di interazione rispondono a questi bisogni, tanto più l'esperienza risulterà soddisfacente. 

Nel contesto della Pubblica Amministrazione italiana, seguire un sistema integrato di identità per lo stile e l'esperienza d'uso dei servizi digitali pubblici ne migliora l'esperienza, li rende facilmente riconoscibili e aumenta la fiducia nelle persone che li utilizzano. 

`Vai al fondamento identità <https://designers.italia.it/design-system/fondamenti/identita/>`_
