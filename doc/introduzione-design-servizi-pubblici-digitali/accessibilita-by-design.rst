Accessibilità
=================

.. include:: /banner.rst

   I soggetti destinatari della  `legge n. 4/2004
   <https://www.agid.gov.it/it/node/79271>`__ (definiti “soggetti erogatori”),
   tra cui le Pubbliche amministrazioni, hanno l’obbligo di garantire l’accesso
   universale ai propri servizi informatici e telematici.

I soggetti erogatori di soluzioni ICT devono rendere i propri strumenti
informatici **accessibili e usabili**, compresi i siti web e le applicazioni
mobili così come previsto dalle `“Linee guida sull’accessibilità degli strumenti
informatici”
<https://docs.italia.it/AgID/documenti-in-consultazione/lg-accessibilita-docs/it/stabile/index.html?highlight=accessibilit%C3%A0%20strumenti%20informat>`__.

Sono disponibili ulteriori approfondimenti sull’accessibilità nella `sezione dedicata
del sito dell’Agenzia per l’Italia digitale
<https://www.agid.gov.it/it/design-servizi/accessibilita>`__.

Definizione
-------------

Per accessibilità si intende la capacità dei sistemi informatici, di erogare
servizi e fornire informazioni fruibili, senza discriminazioni, dal maggior numero possibile di persone, anche da parte
di coloro che a causa di disabilità necessitano di tecnologie assistive o
configurazioni particolari.

Nessun utente deve essere discriminato e deve quindi poter accedere alle
informazioni e ai servizi digitali erogati dalla Pubblica Amministrazione.

Principi per l’accessibilità
--------------------------------

L’accessibilità è caratterizzata da quattro solidi principi:

-  `percepibile <https://www.w3.org/Translations/WCAG21-it/#perceivable>`__
-  `utilizzabile <https://www.w3.org/Translations/WCAG21-it/#operable>`__
-  `comprensibile <https://www.w3.org/Translations/WCAG21-it/#understandable>`__
-  `robusto <https://www.w3.org/Translations/WCAG21-it/#robust>`__

Sono quindi conformi i servizi realizzati tramite sistemi informatici, **inclusi
i siti web e le applicazioni mobili**, che presentano le caratteristiche di
accessibilità al contenuto e fruibilità delle informazioni.

Accessibilità by design
-----------------------

I servizi digitali devono essere progettati in modo da **includere già dalle basi della progettazione i requisiti di accessibilità**. 

**Progettare accessibile** è necessario per sostanziare i principi generali legati all'inclusione e al *design for all*, che spesso, pur essendo teoricamente presenti, non trovano una reale applicazione esecutiva. 

Le fasi di progettazione antecedenti allo sviluppo **possono e devono quindi includere le considerazioni e le strategie relative all'accessibilità**, che i designer devono poter applicare ai progetti in base agli specifici ruoli professionali. 

Il principio di accessibilità *by design* - cioè fin dalle basi della progettazione - è quindi la scelta fondamentale per creare servizi digitali accessibili e deve essere inoltre associata al principio di accessibilità *by default*, cioè il principio secondo cui ogni tipo di documentazione e risorsa a supporto (manuali, schemi *wireframe* e *mockup* a diversa definizione, *framework* di sviluppo, *template* HTML per modelli standard, linee guida...) dovrebbe contenere i requisiti di accessibilità necessari per fare in modo che ogni istanza applicativa abbia basi strutturali efficaci

Accessibilità by default
--------------------------

Il principio di "accessibilità by default" è un approccio fondamentale nella progettazione di servizi digitali che mira a incorporare l'accessibilità come elemento standard in ogni fase del processo di sviluppo. Questo principio prevede che tutti gli strumenti, le risorse e i materiali utilizzati durante la creazione di un prodotto digitale includano già di base i requisiti di accessibilità necessari. 

L'impatto pratico di questo principio sulle attività di progettazione e sviluppo è significativo: 

- **Documentazione**: manuali, guide e specifiche tecniche includono automaticamente sezioni dedicate all'accessibilità. 
- **Strumenti di progettazione**: software e piattaforme utilizzate per il design incorporano funzionalità che facilitano la creazione di interfacce accessibili. 
- **Template e framework**: modelli HTML, CSS e componenti di interfaccia sono progettati fin dall'inizio per essere accessibili. 
- **Processi di sviluppo**: l'accessibilità diventa un criterio di valutazione standard in ogni fase del ciclo di sviluppo. 
- **Formazione del team**: i membri del team acquisiscono naturalmente competenze in materia di accessibilità, poiché questa è integrata in tutti gli aspetti del loro lavoro. 

Adottando il principio di "accessibilità by default", si riduce il rischio di trascurare aspetti importanti dell'accessibilità durante lo sviluppo. Inoltre, si semplifica il processo di creazione di servizi digitali inclusivi, poiché l'accessibilità non è più vista come un'aggiunta opzionale, ma come una caratteristica intrinseca e fondamentale di ogni prodotto digitale. 


Linee guida e criteri di successo
------------------------------------

Le `linee guida sull’accessibilità degli strumenti informatici
<https://docs.italia.it/AgID/documenti-in-consultazione/lg-accessibilita-docs/it/stabile/index.html>`__
riportano quanto descritto nell’**articolo 11** della `legge n. 4/2004
<https://www.agid.gov.it/it/node/79271>`__ e referenziano la norma UNI `EN
301549:2018
<http://store.uni.com/catalogo/uni-en-301549-2018?josso_back_to=http://store.uni.com/josso-security-check.php&josso_cmd=login_optional&josso_partnerapp_host=store.uni.com>`__
che stabilisce uno standard europeo per garantire il rispetto dei principi e dei
requisiti di accessibilità per prodotti e servizi ICT, quali:

- hardware
- web
- documenti non web
- software
- applicazioni Mobili
- documentazione e servizi di supporto
- postazioni di lavoro a disposizione del dipendente con disabilità

La norma armonizzata riflette lo standard **W3C** `Web Content Accessibility
Guidelines (WCAG) 2.1 <https://www.w3.org/Translations/WCAG21-it/>`__

Come rilasciare una dichiarazione di accessibilità
----------------------------------------------------

Le pubbliche amministrazioni hanno l’obbligo di **pubblicare una dichiarazione di accessibilità** per
ciascun sito e applicazione mobile. A tale scopo, **l’Agenzia per l’Italia
Digitale** ha predisposto una `procedura online
<https://form.agid.gov.it/actions/>`__ conforme all’`Allegato 1
<https://docs.italia.it/AgID/documenti-in-consultazione/lg-accessibilita-docs/it/stabile/allegato-1/index.html>`__
delle Linee Guida.

Le informazioni presenti nella dichiarazione devono essere ricavate da:

- un’autovalutazione effettuata direttamente dal soggetto erogatore;
- una valutazione effettuata da terzi;
- una valutazione effettuata con il **“Modello di autovalutazione”**, `Allegato
  2 <https://docs.italia.it/AgID/documenti-in-consultazione/lg-accessibilita-docs/it/stabile/allegato-2/index.html>`__
  delle Linee Guida.

Il **Responsabile della Transizione Digitale** del soggetto erogatore, riceve il
link che deve essere esposto con la dicitura **“Dichiarazione di
accessibilità”**:

- **nel footer**, per quanto riguarda i siti web;
- nella sezione dedicata alle informazioni generali riportate **nello store**,
  per quanto riguarda l’applicazione mobile.

L’accesso alla piattaforma è possibile solo se la mail istituzionale del
Responsabile della Transizione Digitale è correttamente indicizzata sul
`catalogo IPA <https://www.indicepa.gov.it/documentale/index.php>`_.

Meccanismo di feedback e procedura di attuazione
---------------------------------------------------

Le pubbliche amministrazioni devono rendere disponibile un meccanismo che consenta a chiunque di
segnalare i problemi di accessibilità e richiedere un intervento tempestivo da
parte dell’amministrazione.

In caso di assenza del meccanismo di feedback, di soluzione insoddisfacente o
mancata risposta **entro 30 giorni dalla segnalazione**, l’utente può far
ricorso al **Difensore Civico per il Digitale** tramite la procedura di
attuazione presente sulla dichiarazione pubblicata dall’ente erogatore.

Obiettivi accessibilità
--------------------------

**Entro il 31 marzo** di ogni anno le PA devono pubblicare nei propri siti web
gli **“Obiettivi di accessibilità per l’anno corrente”**. Per tale scopo,
l’Agenzia per l’Italia Digitale ha predisposto un’`applicazione online
<https://accessibilita.agid.gov.it/>`__ per ricevere dalle amministrazioni gli
obiettivi.

Gli obiettivi vanno pubblicati sui siti delle PA nella sezione
**“amministrazione trasparente/Altri contenuti/Accessibilità e Catalogo di dati,
metadati e banche dati”**.

Normativa
-------------

La normativa completa e aggiornata sull’accessibilità è disponibile sul sito
dell’`Agenzia per l’Italia digitale
<https://www.agid.gov.it/it/design-servizi/accessibilita/normativa>`__.

FAQ
-----

Sono disponibili ulteriori approfondimenti sull’accessibilità nella sezione FAQ
del sito dell’`Agenzia per l’Italia digitale
<https://www.agid.gov.it/it/domande-frequenti/accessibilit%C3%A0>`__.

